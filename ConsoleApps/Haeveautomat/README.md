# Hæveautomat

Lav en hæveautomat, hvor man kan sætte penge ind og hæve penge. Du kan prøve at følge rækkefølgen her:

- Start med at vise hvor mange penge der er på kontoen. Til det skal du bruge en variabel i dit program, som du kan vise med `Console.WriteLine()`.
- Lav en menu, hvor man kan vælge hvad der skal ske. Fx "Tast 1 for saldo" og "Tast 2 for at hæve penge"
- Lav en metode til at hæve penge.
- Lav en metode til at sætte penge ind.
- Lav det, så man kan oprette en ny konto. Den nye konto skal have et unikt ID og en saldo.
- Tilføj flere konti. Automaten skal så starte med at man skal vælge hvilken konto man vil hæve fra.
- PIN-kode. Tilføj en PIN-kode til hver konto, så man kun kan bruge sin egen konto.
- Fejlhåndtering. Hvad sker der hvis man taster en forkert PIN-kode, eller man forsøger at hæve flere penge end man har. Og hvad hvis man indtaster en tekst og ikke et tal, når man skal hæve eller sætte penge ind?
- Gør det pænt. Brug `Console.Clear()` til at rydde skærmen, så du kan lave noget pænere output. Og tilføj nogle farver til teksten, så det ser lidt pænere ud.